Makine Öğrenmesinde Matris Manipülasyonu, Özdeğerler ve Özvektörler

Temel Tanımlar

Matris: Matris, 2 boyutlu bir dizidir. Genellikle verileri ya da dönüşümleri göstermede kullanılır. Makine öğrenmesinde veriler matrisler olarak temsil edilebilir.

Özdeğer: Bir kare matrisin lineer dönüşümünün ölçekleme faktörüdür. A matrisinin bir özdeğeri λ ise, Av = λv eşitliğini sağlayan sıfır olmayan bir v vektörü vardır.
Özvektor: Bir lineer dönüşüm sırasında yalnızca ölçeklenen (yönü değişmeyen) vektördür. A matrisinin özvektörü v ise, Av = λv eşitliğini sağlar; burada λ ilgili özdeğerdir.

Makine Öğrenmesi ile İlişkisi

Matris manipülasyonu, özdeğerler ve özvektörler makine öğrenmesinde temel kavramlar olup birçok algoritmanın çalışma prensibini oluşturur. Bu matematiksel yapıların makine öğrenmesi ile ilişkisi şu şekildedir:

1. Veri Ön İşleme: Normalizasyon, standardizasyon ve özellik ölçeklendirme işlemleri matris operasyonları kullanılarak gerçekleştirilir [2].
2. Doğrusal Regresyon: Doğrusal regresyon modellerinde katsayılar, en küçük kareler yöntemi kullanılarak matris cebirsel işlemlerle bulunur: β = (X^TX)^(-1)X^Ty.
3. Gradyan İniş: Optimizasyon algoritmaları matris işlemlerini kullanarak parametreleri günceller.

Özdeğerler, Özvektörler ve Makine Öğrenmesi

Özdeğerler ve özvektörler, veri dönüşümlerini anlamada ve boyut indirgeme yöntemlerinde kritik rol oynar [3] Özdeğer ve özvektör değerlerini kullanıdığımız yöntem örnekleri:

1. Temel Bileşen Analizi (PCA)

PCA, veri setindeki varyansı en iyi açıklayan özvektörleri bularak boyut indirgeme yapar. Adımları şunlardır:

- Veri matrisinin kovaryans matrisini hesaplama
- Kovaryans matrisinin özdeğerlerini ve özvektörlerini bulma
- Özdeğerleri büyükten küçüğe sıralama ve karşılık gelen özvektörleri seçme
- Veriyi seçilen özvektörler üzerine projekte etme

Nizar [3] medium makalesinde, PCA'nın yüksek boyutlu görüntü verileri ve genetik verilerde boyut indirgeme için kullanışlı olduğunu söylüyor.

2. Tekil Değer Ayrışımı (SVD)

SVD, matris faktörizasyonu için temel bir yöntemdir ve şu alanlarda kullanılır:

- Gürültü Azaltma: Düşük rankli yaklaşımlar kullanarak verideki gürültüyü azaltma
- Tavsiye Sistemleri: Kullanıcı-öğe matrisini ayrıştırarak gizli faktörleri bulma
- Latent Semantik Analiz: Doküman-terim matrislerinde gizli anlamsal ilişkileri çıkarma

Nizar [3] medium makalesinde, SVD'nin özellikle büyük ve seyrek matrislerde etkili olduğunu vurguluyor.

3. Spektral Kümeleme

Spektral kümeleme, graf Laplacian matrisinin özvektörlerini kullanarak veri noktalarını kümelere ayırır:

- Benzerlik matrisinden Laplacian matrisi oluşturma
- Laplacian matrisinin özvektörlerini hesaplama
- En küçük özdeğerlere karşılık gelen özvektörleri kullanarak verileri kümeleme
- Spektral kümeleme özellikle doğrusal olmayan veri yapılarında etkindir [3].

4. Doğrusal Diskriminant Analizi (LDA)

LDA, sınıflandırma problemlerinde sınıflar arası ayrımı maksimize eden projeksiyon vektörlerini bulmak için özvektörlerden faydalanır [1].

5. Yüz Tanıma ve Eigenfaces

Özvektörler, yüz tanıma sistemlerinde "eigenfaces" olarak kullanılır. Bu yöntemde, yüz görüntüleri bir vektör uzayında temsil edilir ve bu uzayın temel bileşenleri (eigenfaces) hesaplanır.
Yeni bir yüz görüntüsü, bu eigenfaces'in doğrusal kombinasyonu olarak ifade edilebilir [3].

Sonuç

Matris manipülasyonu, özdeğerler ve özvektörler, makine öğrenmesinin matematiksel temellerini oluşturan kritik bileşenlerdir.
Bu matematiksel araçlar, veri boyutunun indirgenmesi, özellik çıkarımı, kümeleme ve sınıflandırma gibi temel makine öğrenmesi görevlerinde kullanılır. 
Matris cebirinin doğru anlaşılması, makine öğrenmesi algoritmalarının daha etkili uygulanmasını ve yorumlanmasını sağlar.

Kaynakça

[1] Bora, B. (2022). Matrices in Machine Learning. Medium. https://medium.com/@bibhutibora123/matrices-in-machine-learning-5a1dbec74dc9

[2] Sruthy, S. (2022). Matrix Operations and Applications in Machine Learning. Medium. https://medium.com/@sruthy.sn91/matrix-operations-and-applications-in-machine-learning-1d6281ac38ab

[3] Nizar, M. (2022). Eigenvalues and Eigenvectors and Their Use in Machine Learning and AI. Medium. https://medium.com/aimonks/eigenvalues-and-eigenvectors-and-their-use-in-machine-learning-and-ai-c7a5431ae388
